# Metoderapport til krimjournalistikk

Her vil jeg ta for meg teori fra kriminaljournalistikken og andre journalistiske valg.

## Identifisering

Jeg har valgt å la være å identifisere den tiltalte. Hvorfor? Fordi jeg ikke så noen grunn til å gjøre det. Den tiltalte er ikke til noen stor trussel for samfunnet.

Hadde jeg dog villet gjort det, hadde det ikke vært problematisk. Identifisering er kun problematisk hvis det skjer "tidlig i straffeprosessen" – fordi det da kan "synes som om det er mediene selv som vurderer skyldspørsmålet" (Røssland, 2019, s.&nbsp;115). I denne saken tilsto den tiltalte på alle de tre straffepostene, så det er ingen tvil om han er uskyldig eller ikke i saken.

Jeg har heller ikke identifisert politimannen, som er et offer i denne saken. Det er ikke rart om man ikke vil stå i avisa som en som ble spyttet på av en alkoholiker. Som journalist er det mitt ansvar at dette blir oppfylt, jf. punkt 1.5 av [Vær Varsom-plakaten](https://presse.no/pfu/etiske-regler/vaer-varsom-plakaten/): "Det er pressens oppgave å beskytte enkeltmennesker og grupper mot overgrep eller forsømmelser fra offentlige myndigheter og institusjoner, private foretak eller andre."

## Vinkling

På dette området er jeg veldig usikker. For alt jeg vet, kan jeg ha bommet helt. Det er nemlig ikke nødvendigvis det *nye* som kommer først i artikkelen min, slik *den omvendte pyramiden* dikterer.

Tittelen tar for seg det tiltalte er tiltalt for å ha *gjort* framfor det som faktisk er det *nye* i saken – det at han har tilstått samt hvilken straff aktor og forsvarer forventer at han vil få. Slik oppsummerer ikke tittelen det virkelige *nye* i saken – slik den "egentlig" skal (kilde). Den fungerer heller som en *interessevekker* (kilde).

Ingressen tar imidlertid for seg det nye. Tiltalte tilstår, og aktor & forsvarer sier hvilken straff de forventer. 

Nei, den virkelige usikkerheten min stammer fra starten av brødteksten. Her bruker jeg nemlig flere avsnitt på å forklare noe som egentlig er gammelt nytt. Jeg forklarer det den tiltalte gjorde for 5 måneder siden og over et år siden. Det vet jeg ikke om blir rett.

Men jeg gjorde det slik. Det var mest av inspirasjon fra artikler som [denne](https://www.tv2.no/a/11924593/). Selv om det teknisk sett er gammelt nytt, gir det mening for leseren å få en oppfriskning om hva saken dreier seg om *før* dommen og så videre diskuteres.

## Tittel & ingress

Tittelen fungerer som en interessevekker. Den sier mye med få ord, da «overskrifter skal kunne oppfattes i et øyeblikks forbifart» (Kjendsli, 2012, s. 68).

Ingressen supplerer tittelen istedenfor å bare gjenta den. Den forklarer situasjonen nærmere.

## Bilebruk

Alle bildene er tatt selv, så opphavsrett er intet problem her.

## Litteratur

Røssland, L. A. (2019). *Norsk kriminaljournalistikk etter 2000.* Cappelen Damm AS.

Kjendsli, V. (2012). *Rett på sak!* IJ-forlaget. 