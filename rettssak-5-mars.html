<!DOCTYPE html>
<html lang="nb">
  <head>
    <meta charset="UTF-8" />
    <title>Truet politimann med balltre: –&nbsp;Bare prøv å komme inn, bare prøv! | Magnus Kolstad</title>
    <meta name="viewport" content="width=device-width, initial-scale=1.0" />
    <link rel="stylesheet" href="styles.css" />

    <!--Adobe fonts-->
    <link rel="stylesheet" href="https://use.typekit.net/pyi6egb.css" />

    <!--Google fonts-->
    <link rel="preconnect" href="https://fonts.gstatic.com"> 
    <link href="https://fonts.googleapis.com/css2?family=Fira+Sans:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&family=IBM+Plex+Sans:ital,wght@0,100;0,200;0,300;0,400;0,500;0,600;0,700;1,100;1,200;1,300;1,400;1,500;1,600;1,700&display=swap" rel="stylesheet">
  </head>


<body><article>
<h1>Truet politimann med balltre: –&nbsp;Bare prøv å komme inn, bare prøv!</h1>
<p><em>Stavanger tingrett:</em> 33-åringen som er tiltalt for fyllesykling i januar i fjor samt for å ha truet og spyttet på en politibetjent i Stavanger i september, tilsto i dag forbrytelsene. I lys av mannens kriminelle historie beregner både aktor og forsvarer rundt 30 dagers ubetinget fengselsstraff.</p>
<p><img src="images/6B1C71E0-D55E-4669-8525-EA8E38E95F25.jpeg"></p>
<aside>Den tiltalte tilsto alle tre lovovertredelser i Stavanger tinghus. Foto: Magnus R. Kolstad</aside>
<div class="byline">
  <p>
    Magnus Rengård Kolstad
  </p>
  <p>
    6. mars. 2021. kl. 11.53
  </p>
</div>
<p>Den 17. september klokka 03.40 i fjor rykket en politimann ut til en leilighet på Storhaug etter meldinger om bråk i en bolig. Den tiltalte, en 33 år gammel mann, hadde blant annet knust et vindu. </p>
<p>Mannen slapp ikke politibetjenten inn i leiligheten sin. Han ropte «bare prøv å komme inn, bare prøv!» imens han dundret på døra med et balltre. Han skal ha vært svært beruset.</p>
<p>– Jeg opplevde bankingen som truende. Men jeg ble ikke redd. Jeg hadde på meg verneutstyr, sier politimannen.</p>
<p>Til slutt slapp mannen politibetjenten inn. Men da betjenten la ham i bakken, spyttet mannen ham i fjeset.</p>
<p>– Det var en vemmelig handling, sier politimannen.</p>
<p>Selv kjenner han ikke til den tiltalte, men det gjør andre i politiet. Mannen har blitt domfelt seks ganger før for liknende lovbrudd. Han har ved flere andledninger spyttet politi i ansiktet.</p>
<p>Rettssaken tok også for seg en episode fra tidligere i fjor, sent i januar. Halv elleve på kvelden syklet mannen i beruset tilstand i Haakon VIIs gate og krasjet i en personbil som sto parkert. Han påførte seg selv og bilen omfattende skader: Ansiktet hans ble lettere skadet; bilens frontlykt og -rute knuste.</p>
<p>Han skal ha syklet i motgående felt. Det ble tatt blodprøve av ham, der politiet  konstaterte 1,52 i promille.</p>
<h4>Straffes med ubetinget fengsel</h4>
<p>Dommer Synne Lyngstad sier retten trygt kan jobbe ut ifra de opplysningene den har fått. Den tiltalte anerkjenner forholdene, og politibetjenten som vitnet «har ingen grunn til å lyve», ifølge påtalemyndighetene.</p>
<p>– Vold og trusler mot politiet skal straffes med ubetinget fengsel. Av hensyn for allmenheten må det gis alvorlig straff, sier dommeren.</p>
<p>Videre understreker hun hvor alvorlig spyttingen er med tanke på pandemien vi lever i for tida. Spytteepisoden forekom kun to dager før innstramminger av smittevern trådde inn i Stavanger.</p>
<p>– Politiet tilhører en samfunnsviktig rolle. Dette må tas med i beregningen, sier Lyngstad.</p>
<p>Aktor Ingrid Steinberg er enig.</p>
<p>– Det har dratt opp straffen med noen dager – rundt 10 prosent.</p>
<p><img src="images/aktor-4964715.jpg" referrerpolicy="no-referrer" alt="aktor"></p>
<aside>Ingrid Steinberg, aktor. Foto: Magnus R. Kolstad</aside>
<p>Hun tror dommen vil komme på mellom 24 og 36 dagers ubetinget fengsel.</p>
<h4>Har et alvorlig rusproblem</h4>
<p>Mannens forsvarer, Stian Kristiansen, legger vekt på dette momentet. Den tiltalte sier han i gjennomsnitt drikker tolv øl hver dag.</p>
<p>Forsvarer argumenterer videre:</p>
<p>– Når forsto han at det var politi på døra? Tiltalte bor i et meget belastet nabolag.</p>
<p><img src="images/forsvarer.jpg" referrerpolicy="no-referrer" alt="forsvarer"></p>
<aside>Stian Kristiansen, forsvarer. Foto: Magnus R. Kolstad</aside>
<p>Tiltalte sier han har mange «fiender», og at han derfor hadde god grunn til å være skeptisk med å åpne døra.</p>
<p></article></p>
<nav>
  <a class="home" href="index.html">Magnus Kolstad</a>

  <a href="tv-reportasje-3-mars.html"><strong>forrige</strong>: Ønsker nytt reisetilbud for ungdom på Finnøy i helgene</a>

</nav>
</body>
</html>